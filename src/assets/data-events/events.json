[
    {
        "id": 0,
        "name": "Op weg naar 5g",
        "location": "Sint-Truiden",
        "text": "Het seminarie van Ericsson ging online door op woensdag 25 november. Dit seminarie had als titel  ‘op weg naar 5G’. Het 5G netwerk verschijnt de laatste tijd steeds vaker in de media, zowel door bijvoorbeeld nieuwe infrastructuur die geplaatst wordt als door completdenkers die het afbreken. Het seminarie werd gebracht door twee sprekers, Tijs Van den Brande en Serge Vanhoffelen. <br> <br> Het bedrijf dat dit seminarie aanbood was Ericsson. In het eerste deel werd door spreker Tijs Van den Brande een korte intro gegeven. Ericsson was vroeger gefocust op het creëren van mobiele telefoons, in tegenstelling tot nu waar Ericsson zich focust op het maken van 5G-infrastructuur. De evolutie van telefonie en de manier van werking werd uitgelegd, samen met de principes van 1 tot en met 5G. Hierna nam de tweede spreker, Serge Vanhoffelen, het woord. Hij legde enkele toepassingen van 5G uit. Een voorbeeld hiervan was <i>remote work</i> bij mijnwerken. Zo konden mijnwerkers een gecontroleerde explosie bovengronds laten gebeuren, zodat ze minder risico zouden lopen op verwondingen of erger. Een ander voorbeeld was Tactile Internet. Dit is een vorm van <i>low latency</i> internet. Hierdoor is het bijvoorbeeld mogelijk om aan de hand van een handschoen uitgerust met druksensoren en een vr-bril te interageren met virtuele objecten, en deze te voelen. Het deel dat hierop volgde ging sterk over het technische aspect van 5G en hoe alles ongeveer in elkaar zat. Zo kwamen ook enkele <i>facts and figures</i> aan bod, zoals de verschillen tussen 4G en 5G. <br> <br> Het laatste deel van de presentatie ging over de opzet van 5G wereldwijd en in België. Ook werd duidelijk gemaakt dat 5G geen schadelijke gevolgen heeft voor de mens, in tegenstelling tot wat een aantal complotdenkers beweren. Er bestaat namelijk geen enkel paper dat dit ook maar enigszins kan bewijzen. Dit concludeerde het seminarie in verband met 5G. <br> <br> Persoonlijk kende ik al een beetje over 5G, toch heb ik tijdens dit seminarie veel bijgeleerd. Ook zat er een goede algemene structuur in de presentatie. In de voordracht werd aangehaald hoelang 5G al in productie is, namelijk ongeveer tien jaar. Dit verbaasde me, aangezien ik me nog ongeveer kan herinneren wanneer 4G uitgebracht werd. Ook had ik nooit stilgestaan bij de verschillende toepassingen van 5G. Ik dacht altijd dat de evolutie van 4G naar 5G draaide rond nog sneller mobiel internet, maar 5G maakt dus veel meer toepassingen mogelijk. Mede daarom steekt het in enkele delen van de wereld al de kop op. Helaas dreigt België hier een beetje de boot te missen, aangezien de goedkeuring van het voorstel hiervoor werd uitgesteld door de val van de vorige regering. Wel maakte de spreker ons snel duidelijk dat onze 4G smartphone nog jaren zijn nut zal vervullen. De industriële toepassingen die 5G biedt lijken me interessanter dan de <i> consumer side </i> van dit verhaal. Dit echter omdat in een tijd waarin alles sneller moet, ik persoonlijk 4G snel genoeg vind. Dit is misschien geen goede mindset voor een IT’er, maar ik leun hierbij aan bij een ander motto binnen IT, namelijk: <i> “if it ain't broke, don't fix it” </i>, “als het werkt, werkt het”. De cases die werden uitgelegd zijn werkelijk een meerwaarde voor de samenleving door onder andere veiligheid en innovatie te voorzien. Hierdoor verander ik dus graag mijn mening over het 5G netwerk. Iets dat ik bijgeleerd heb is dat ik best meer open-minded ben voor soortgelijke zaken. Hopelijk is het 5G netwerk dus snel overal beschikbaar in België. ",
        "selected": "False",
        "images": "5g.PNG"
    },
    {
        "id": 1,
        "name": "Uitdagingen in de wereld van e-forensics & cybercrime",
        "location": "Sint-Truiden",
        "text": "Op woensdag 16 december 2020 ging het seminarie ‘RCCU ( <i> Regional Computer Crime Unit </i>): Uitdagingen in de wereld van <i> e-forensics </i> & Cybercrime’ online door. Het werd gebracht door spreker Manuel Schaeken, hoofdinspecteur bij de politie en afdelingshoofd bij de <i> computer crime unit </i>. Ik hoopte iets meer te leren over de verschillende zaken die de <i> computer crime unit </i> onderzoekt, en welke programma’s deze hiervoor gebruikt. <br> <br> De spreker begon met een korte opsomming van de verschillende aspecten waar een <i>computer crime unit</i> mee in contact komt. Vervolgens legde hij uit hoe de RCCU’s vallen binnen de federale politie. Er zijn veertien RCCU’s in België die gelijk verdeeld zijn over de gerechtelijke arrondissementen. Ook is er een FCCU (Federal Computer Crime Unit). Deze is gelokaliseerd in Brussel en hier is er maar één van. De RCCU’s en de FCCU behoren tot de federale politie. De RCCU’s werken op hun beurt dan weer samen met de lokale politiebureaus. Wanneer bijvoorbeeld een ondernemer vermoedt dat zijn bedrijf slachtoffer is van cybercrime, stapt deze naar de lokale politie. Vervolgens wisselen die de informatie dan uit met de gepaste RCCU. In sommige instanties heeft een RCCU direct contact met het mogelijk slachtoffer. De spreker ging ook dieper in op forensische analyse. Eveneens kwam het <i>Electronic Discovery Reference Model</i> aan bod, dit is een stappenplan dat de verschillende stappen bij het ontdekken van elektronische informatie weergeeft. Ook hier liet de spreker zien dat dit niet altijd even makkelijk ging, bijvoorbeeld wanneer iemand de computer bewust heeft vernietigd. Hierna had de spreker het over apparatuur/software die criminelen gebruiken (zoals bijvoorbeeld een toestel met <i>dual boot</i>) om ervoor te zorgen dat hun smartphone geen zichtbare informatie bevat als die in handen valt van de autoriteiten. Gedurende de rest van de presentatie werden meer cases aangehaald. De spreker vertelde ook geregeld wat elke partij zijn rechten en plichten waren in verschillende situaties. Eveneens werd er iets meer uitleg gegeven over het <i>dark web</i>. Andere frauduleuze software / praktijken zoals ransomware en <i>(spear)fishing</i> kwamen ook aan bod, samen met andere recente technologieën die criminelen gebruiken. De presentatie eindigde met een oproep dat er voor bachelor studenten informatica zeker een job te vinden is binnen de politie. <br> <br> Op zich vond ik de presentatie zeer spannend. Dat er verschillende RCCU’s zijn binnen de politie die zich bezighouden met cybercrime is nieuw voor mij. Ik dacht altijd dat er maar één centraal orgaan in Brussel was dat zich hiermee bezig hield. Ook dacht ik dat het hele seminarie enkel zou opgebouwd zijn rond software, maar dit was niet het geval. Zo werd er, zoals eerder vermeld, gepraat over smartphones die met een <i> dual boot </i> werken, zodat er altijd een “cleane” façade is en criminelen makkelijker hun geheime info kunnen verbergen. Ook kunnen deze smartphones, mits het geven van een juiste inlogcode, vanaf het startscherm leeggemaakt worden. De presentatie heeft heel wat zaken voor mij verduidelijkt. De spreker nam tijdens de presentatie ook ruimschoots de tijd om vragen van de luisteraars te beantwoorden. Het tempo nam iets toe tegen het einde van de presentatie, maar toch bleef deze steeds makkelijk te volgen. Ik denk persoonlijk dat dit seminarie wel wat interesse heeft opgewekt bij de luisteraars, omdat er toch enkele  vragen waren in verband met het aanbod voor tewerkstelling. <br> <br> Al was het over het algemeen heel boeiend, toch denk ik niet dat een job binnen de politie voor mij weggelegd is. Het lijkt een onbekende wereld waar volgens mij zeer veel kennis van security en netwerk voor vereist is. Er werd wel gezegd dat er, zoals bij elke job, veel kans is om bij te leren op de werkvloer. Toch denk ik dat dit allemaal iets te verschillend is van mijn huidige opleiding als applicatieontwikkelaar. Toch houd ik dit aanbod in gedachte naar later toe, moest ik me hierover ooit bedenken.",
        "selected": "False",
        "images": "rccu.PNG"
    },
    {
        "id": 2,
        "name": "Google Hash Code 2021",
        "location": "Sint-Truiden",
        "text": "Donderdag 25 februari 2021 om half zeven ‘s avonds vond de jaarlijkse editie van Google Hash Code plaats. Deelnemers kregen een technisch probleem voorgeschoteld waarna ze iets minder dan vier uur de tijd kregen om dit probleem op te lossen. Dit was een online gebeuren aangezien iedereen ter wereld de optie had om mee te doen. Wel werden hubs georganiseerd. Een hub is een overkoepelende groep waar je je als team bij kan aansluiten. Elke hub had eveneens een apart scorebord. <br> <br> Ik vormde samen met medestudent Tibo Tips een team om aan deze competitie deel te nemen, onder de team naam “PXL_team_8”. Ook hadden we ons team aangesloten bij de Info Support BE hub. Info Support bood toegang tot een virtuele ruimte via Gather Town. Via deze website kan je een karakter bewegen doorheen een virtuele zaal, in combinatie met het gebruik van een camera en een microfoon. In deze zaal is het mogelijk om met verschillende objecten te interageren. Zo kan een team aan een tafel gaan zitten, waardoor enkel de teamleden nog verstaanbaar zijn. Dit was een leuk initiatief van de hub organisatoren om verschillende teams samen te brengen tijdens de hackathon. <br> <br> De ronde waaraan we meededen was een kwalificatieronde. De winnaars van deze ronde krijgen de kans om mee te doen aan de finale. De bedoeling in deze kwalificatieronde is om zoveel mogelijk punten te scoren door een programma en een output bestand op te leveren. Het Judge System controleert deze output <i>file</i> en geeft afhankelijk van wat er in staat een score. Dit is de bedoeling voor zes bestanden. Ook hebben we als team besloten om mee te doen aan de <i>practice round</i>. Deze ronde diende om de teams een eerste indruk van een probleemstelling te geven en om hen te laten wennen aan het  Judge System. Ons voornemen voor elke ronde was om zoveel mogelijk punten te scoren door elk teamlid zijn eigen oplossing te laten uitwerken. Op deze manier waren we beiden aan het werk en was de kans om punten te scoren het grootst. <br> <br> In aanloop naar de hackathon hebben mijn teamgenoot en ik tweemaal samengezeten via Microsoft Teams om ons grondig voor te bereiden. Dit door aan de eerder besproken <i>practice round</i> mee te doen. Hier betrof het een probleem met pizza’s, waar punten verdiend konden worden door verschillende teams zoveel mogelijk pizza’s met zoveel mogelijk verschillende soorten ingrediënten op te bezorgen. Zowel mijn teamgenoot als ikzelf maakten de opdracht in de programmeertaal waar ieder het snelst mee was. Voor mij was dit Python, voor mijn teamgenoot Java. Na twee sessies hadden we helaas nog niet veel resultaat geboekt omdat de vraag toch een aantal niveaus hoger was dan we hadden geanticipeerd. Ik besloot de volgende dagen nog even over de vraag te beredeneren en heb uiteindelijk een werkend programma gemaakt. Deze leverde 65 punten op voor het eerste input bestand en ongeveer 9000 punten voor het tweede. Het derde bestand had een aanzienlijke verwerkingstijd zodat er werd besloten deze berekening stop te zetten omdat de zekerheid er was dat het programma werkte. <br> <br> De dag van de hackathon spraken mijn teamgenoot en ik een kwartier op voorhand af via Microsoft Teams. De hackathon zelf begon met een videoclip die ongeveer een kwartier duurde. Hierin werd iets meer verteld over het onderwerp van het probleem. Eveneens was er een herhaling van de info betreffende de opbouw van de avond en de te volgen regels. Hierna werd de opgave vrijgegeven. Mijn teamgenoot en ik begonnen met deze gezamenlijk door te nemen zodat we zeker waren dat we die beiden begrepen. Dit nam redelijk wat tijd in beslag aangezien de opdracht uit meerdere pagina’s bestond en de probleemstelling redelijk complex was. Eens dit gedaan was schakelden we volledig over naar de virtuele hub en werd de vergadering in Microsoft Teams enkel nog maar gebruikt om ons scherm te delen bij vragen. Opnieuw koos ieder voor zijn taal naar wens, om zo te verzekeren dat we beiden zo efficiënt mogelijk konden werken. Ik koos opnieuw voor Python en mijn teamgenoot voor Java. De opdracht betrof het zodanig afstemmen van verkeerslichten zodat iedere auto in het verkeer zo snel mogelijk zijn route kon afleggen. <br> <br> Als team begonnen we logischerwijs met het eerste en kleinste input bestand te gebruiken. Gedurende de uitwerking hiervan hebben we continu onze aanpak met elkaar besproken. Als eerste heeft ieder code geschreven om het bestand in te lezen. Daarna was er nood om de data op te delen. Eens dit gebeurd was, kon het denkwerk beginnen. Het input bestand was een tekstbestand dat info bevatte zoals onder andere de straatnamen en intersecties. Een eerste vondst was het uittekenen van het scenario in het eerste input bestand. Deze visualisatie maakte het probleem beter begrijpelijk. Het doel was om een programma te schrijven op basis van het eerste input file, dat de andere bestanden ook zonder probleem zou kunnen verwerken. Dit bleek echter moeilijker dan verwacht. Middels de routes van elke auto met elkaar te vergelijken kon het aantal verkeerslichten die aanpassing nodig hadden achterhaald worden. Ook werd informatie verwerkt betreffende de straten en aan welke intersecties deze uitkwamen. Hierna beredeneerden we over een formule om de optimale tijd voor elk verkeerslicht te berekenen. Op deze formule hebben we als team toch lang vastgezeten zonder al te veel resultaat. Hierna bleef er helaas nog maar één uur over en was het scorebord dus al stilgezet. Dit gebeurde om de spanning op te drijven. Omdat we hier veel te lang op vast zaten, probeerde ik het probleem op te lossen door zoveel mogelijk verkeerslichten op groen te zetten. Dit leverde een score van 2000 punten op voor het eerste input bestand. De code werd vervolgens aangepast om ze meer toepasselijk te maken voor het tweede bestand, maar hier zat helaas nog een fout in die ik er niet tijdig uitkreeg. Na de deadline verzamelde iedereen in de virtuele hub in het centrum om samen onze ervaring te bespreken en om de laatste presentatie van Google te volgen. De wedstrijd eindigde met de samenvatting van de hoogtepunten en een activatie van het scorebord. Hieruit bleek dat we op plaats dertien van de achttien in de Info Support Hub waren gestrand. <br> <br> Als ik terugkijk op dit evenement ben ik redelijk teleurgesteld over onze eindscore. Als we vanaf het begin de focus hadden gelegd op het schrijven van een heel simpele oplossing die een oké resultaat zou geven voor elk bestand, zoals we op het einde hadden gedaan, hadden we hoogstwaarschijnlijk meer punten gescoord. Dit neemt niet weg dat ik het een geslaagd evenement vond. <br> <br> Het grootste probleem voor mij was tijdsnood. De <i>practice round</i> had eveneens meer tijd in beslag genomen dan vier uur. Door deze oefenronde te maken wist ik dat tijd een bepalende factor ging worden. Ik heb daarom geprobeerd om zo snel mogelijk door te werken tijdens de kwalificatieronde om zoveel mogelijk punten te halen. Dit mocht helaas niet baten. <br> <br> De technische vragen van Google, zowel in de oefenronde als in de kwalificatieronde mochten dan wel moeilijk zijn, toch was het boeiend om naar een oplossing te zoeken. Info Support heeft met behulp van de virtuele ruimte de hackathon iets meer als een hackathon doen aanvoelen. Ik ben blij dat ik uiteindelijk een antwoord heb kunnen vinden voor de vraag in de oefenronde en ook dat we als team punten hebben kunnen scoren in de kwalificatieronde. <br> <br> Iets wat beter kon en wat ik dus zeker ga onthouden voor eventuele andere hackathons, is de manier waarop we de hackathon hebben aangepakt. Een iets makkelijkere oplossing zoals we op het einde gevonden hadden, zou de score verhoogd hebben. Indien de aard van de hackathon het toelaat is het dus best om in het vervolg te beginnen met het vinden van een makkelijke oplossing. Een van mijn sterke punten was dat ik goed voorbereid was door deel te nemen aan de oefenronde. Ook de communicatie binnen het team verliep heel goed. Zo hebben we doorheen de activiteit vaak onze ondervindingen gedeeld en elkaar geholpen wanneer iemand het probleem op een iets andere manier probeerde op te lossen. Het moeilijk kunnen werken onder tijdsdruk is een van mijn zwakke punten die naar boven kwam gedurende deze hackathon. <br> <br> Door het traject binnen mijn opleiding, waar Python de voornaamste taal is, heb ik geleerd snel te programmeren in deze taal. Hierdoor verliep het schrijven van code erg vlot.  <br> <br> Het werd aangeraden om deze activiteit op te nemen in het portfolio, maar zelfs als dat niet zo was zou ik deze activiteit nog vermeld hebben. Dit omdat het ten eerste een unieke ervaring was om aan een internationale hackathon deel te nemen. Ook de probleemstellingen zelf waren interessant om op te lossen. Daarom overweeg ik misschien om volgend jaar opnieuw deel te nemen. Er staan alvast veel gelijkaardige problemen online die als oefening kunnen dienen voor volgend jaar. <br> <br> Ik kan dus alleen maar tot het besluit komen dat de Hash Code competitie van Google een unieke ervaring was die zonder enige twijfel verschilt van andere hackathons waar ik ooit over gehoord of aan meegedaan heb. ",
        "selected": "True",
        "images": "hashcode1.PNG,hashcode2.PNG,hashcode3.PNG"
    },
    {
        "id": 3,
        "name": "My Team and I",
        "location": "Sint-Truiden",
        "text": "Woensdag 14 oktober om 11.00 uur vond de POP-sessie <i> my Team and I plaats </i>, gegeven door de sprekers van Learning Path. Deze diende om de luisteraars voor te bereiden op het IT project, waar teamwork van hoog belang is om het project tot een goed einde te brengen. <br> <br> De sprekers begonnen met een korte intro. Hierop volgde een Kahoot quiz waar alle deelnemers aan konden deelnemen. De vragen gingen voornamelijk over teamwork. Ook waren er redelijk uiteenlopende vragen, zo werd er soms een educatief filmpje getoond waarna er een eerder ludieke vraag volgde. Verder werden er ook enkele metaforen gelegd, zoals bijvoorbeeld dat een team samenstellen kan vergeleken worden met koken aan de hand van een kookboek. Zo zijn er verschillende ingrediënten nodig om tot een mooi geheel te komen. De sprekers behandelden gedurende de presentatie ook enkele principes zoals de piramide van Lencioni. Hier werden twee piramides getekend, de zaken in de ene piramide schilderde af wat er gebeurde als je de items in de andere piramide niet toepaste. Ook kwamen de drie P’s aan bod. De presentatie eindigde met een dankwoord van de sprekers. <br> <br> Persoonlijk vond ik het een vermakelijke sessie. De sprekers van Learning Path hebben al vaker een presentatie aan Hogeschool PXL gegeven. Deze sessie was met evenveel enthousiasme gebracht als de vorige. Ook heb ik een aantal zaken bijgeleerd zoals de piramide van Lencioni. De zaken die ik tijdens dit seminarie bijgeleerd heb, neem ik zeker en vast mee naar de toekomst.",
        "selected": "False",
        "images": "learningpath1.PNG,learningpath2.PNG"
    },
    {
        "id": 4,
        "name": "Projectweek 2019-2020",
        "location": "Hasselt",
        "text": "Op maandag 10 februari 2020 om 9.00 uur ging de projectweek van start. Tijdens deze week werden enkele infosessies en seminaries gegeven. Ook was het de bedoeling dat we onze teamgenoten voor het Research-project beter leerden kennen. Eveneens werd door de week aan een portfolio gewerkt. <br> <br> De eerste dag van de projectweek begon met een verwelkoming. Op de eerste dag vond ook de sessie over kernkwadranten plaats. Op dag twee werd I-Talent voor de eerste keer toegelicht. Er vond ook een seminarie plaats over netwerken. Deze info zou later nodig zijn voor de jobbeurs. Die dag vonden ook enkele activiteiten rond onderzoekend handelen plaats. Op woensdag, de derde dag, vonden enkele sessies plaats in verband met het winnen van een hackathon en over STARRT-verslagen schrijven. Ook vond de jobbeurs plaats op deze dag. Donderdag was weggelegd voor een vrijblijvende rondleiding rond het nieuwe gebouw, en om het portfolio dat samengesteld werd verder af te maken. Dit ter voorbereiding van vrijdag, waar we het portfolio moesten voorstellen. Ook ging vrijdag het Research-project van start. <br> <br> Eerst dacht ik dat de projectweek een rustige opwarming ging zijn voor het komende semester. Niets was minder waar. Gedurende de hele week werd aan een portfolio gewerkt dat de laatste dag gepresenteerd zou worden. Wel heb ik veel bijgeleerd. Zo hebben de verschillende sessies me mijn teamgenoten beter leren kennen. Over het algemeen vond ik de projectweek een groot success.",
        "selected": "False",
        "images": ""
    },
    {
        "id": 5,
        "name": "Machine learning",
        "location": "Hasselt",
        "text": "Op dinsdag 18 februari vond het seminarie plaats rond <i> machine learning </i>.  Dit werd gegeven door een werknemer van ACA IT-Solutions in lokaal EB151. Ik wilde met dit seminarie bijleren over artificiële intelligentie, aangezien ik hier ook in wil afstuderen. <br> <br> Nadat iedereen de aanwezigheidslijst had getekend, startte de spreker met de presentatie. De vertoning begon met de geschiedenis van AI. Hierna gaf hij ons de instructie om ons krediet op AWS te activeren en zijn voorbeeldcode van GitHub te halen. Deze voorbeeldcode bestond uit heel wat verschillende klassen. <br> <br> De eerste demo ging over het vertalen van tekst. De gebruiker moest een zin ingeven en de taal waarnaar deze vertaald moest worden. Na enkele parameters ingegeven te hebben, die we hadden gekregen via AWS, kon dit programma uitgevoerd worden. De tweede demo was soortgelijk, bij deze werd een Nederlandse zin geschreven met enkele Engelstalige woorden in. Bij het uitvoeren zou het programma bepalen welke taal dominant was in deze zin. Ook waren er drie programma’s die naar mijn mening iets interessanter waren. Eén van deze programma’s zette namelijk tekst om naar een zin, maar in plaats van deze zin in een robotstem uit te spreken, werd deze uitgesproken met de juiste intonatie. Het tweede programma zette spraak om naar tekst. Het laatst resterende programma dat de spreker liet zien werkte dan weer niet met tekst maar met een afbeelding.  Er werd een foto ingegeven en het programma zou vervolgens achterhalen of de persoon op de foto een bekend persoon was of niet. Er was ook een programma met een <i> bot </i>, maar hier was geen demo van. De resterende tijd werd gebruikt om een combinatieoefening te maken. <br> <br> Persoonlijk vond ik dit seminarie interessant, al is het wel jammer dat er veel achterliggende code was die wij niet begrepen. Natuurlijk konden we niet verlangen dat we op vier uur tijd een volledige en complete uitleg zouden krijgen over <i> machine learning </i> . Desondanks was het een interessant seminarie. De demo’s waren goed uitgelegd en de lezer bracht het seminarie erg goed. Ook werd er hulp geboden als iemand ergens een probleem mee had. Na elke demo kregen we de vrijheid om wat veranderingen in de code aan te brengen. Als combinatieoefening mochten we oftewel enkele programma’s combineren die de lezer had voorgesteld, of we mochten zelf een programma in elkaar knutselen aan de hand van de gegeven code. Ik persoonlijk , heb voor dat laatste gekozen. <br> <br> Tegen volgend seminarie neem ik mezelf alvast enkele zaken voor. Ten éérste zal ik ervoor zorgen dat alles op voorhand werkt. Dit was een klein probleem bij mij, omdat ik in plaats van de instructies in de mail te volgen, zelf een gratis account had aangemaakt. Ook was mijn Jetbrains account vervallen. Deze zaken waren echter snel opgelost, maar het is natuurlijk handiger helemaal geen fouten te hebben, zodat je onmiddellijk kan starten. <br> <br> Ik kan dus enkel besluiten dat dit seminarie mits enkele kleine tegenslagen zeker de moeite waard was. ",
        "selected": "False",
        "images": ""
    },
    {
        "id": 6,
        "name": "Firebase",
        "location": "Hasselt",
        "text": "Het seminarie omtrent Firebase vond plaats om 9.00 uur in de ochtend in lokaal EB151. Ik had me ingeschreven voor dit seminarie met als doel mijn kennis over Firebase een grondige opfrissing te geven. <br> <br> De spreker begon met wat uitleg over BeWire,  het bedrijf waarvoor hij werkt. In dit bedrijf werken tussen de tachtig à negentig personeelsleden en het bestaat uit drie afdelingen: Connect, Create en Anticipate. De spreker maakte deel uit van de afdeling Create. In deze afdeling draait het voornamelijk rond het schrijven van code, zowel backend als frontend. <br> <br> Als eerste opdracht moesten we inloggen op Firebase en een git repository downloaden. Ook kregen we een link waarmee we op het afgewerkte voorbeeld kwamen. Dit afgewerkte voorbeeld betrof een spraakkanaal waarmee meerdere personen zich konden verbinden en met elkaar konden communiceren. Vervolgens overliepen we samen de nodige instellingen die moesten gebeuren om Firebase in orde te krijgen. Hierna begon het echte werk. In de code die we van git hadden gekopieerd waren klassen die aangevuld moesten worden. Om de app te doen werken moesten er enkele delen afgemaakt worden. De spreker legde kort uit waar de code voor diende. Daarna kregen we telkens een tiental minuten de tijd om de code te schrijven. Het waren voornamelijk JavaScript klassen die aangevuld moesten worden. Ook moesten we npm installeren en opstarten om de app te doen werken. Op het einde van het seminarie kregen we de mogelijkheid enkele goodies mee te nemen. <br> <br> Persoonlijk vond ik het een redelijk verwarrend seminarie. Omdat ik op dat moment niet veel met JavaScript bezig was, had ik het gevoel dat het beschikken over de juiste JavaScript skills toch wel een must was. Dit vormde echter geen groot probleem aangezien de spreker heel behulpzaam was en zijn best deed om de aanwezigen verder te helpen als ze problemen hadden met iets. Mijn applicatie werkte niet op het einde. Ik had namelijk een error bij het starten van de server. Toch heb ik iets opgestoken van het seminarie, aangezien ik elke klasse heb aangevuld waar nodig. Het enige wat niet werkte, was het opzetten van de server. Dit had misschien te maken met het feit dat ik geen <i> clean install </i> van npm had gedaan en nog de oudere versie heb, die ik vorig jaar moest downloaden. Elke poging om dit te repareren was echter nutteloos. Na wat overleg met de spreker waren we het er over eens dat npm vandaag niet zou runnen en dat ik me best op het schrijven van de code zou focussen. <br> <br> Voor volgend seminarie zal ik zeker onthouden dat ik me best eerst informeer over de taal waarin de code geschreven is. Het was dan ook al een poosje geleden dat ik nog met JavaScript gewerkt had en bijgevolg heb ik dus toch aanzienlijk wat moeten opzoeken om alle code helemaal te begrijpen. Ook FireBase zat niet meer vers in mijn geheugen, maar dit was geen probleem vanwege de ruime grafische user interface die zichzelf makkelijk uitlegde. <br> <br> Toch ben ik van mening dat dit hoe dan ook een interessante sessie was en dat ik bij deze helemaal opgefrist ben op vlak van Firebase. Door het bijwonen ervan zal ik misschien wel vaker Firebase gebruiken in latere projecten. ",
        "selected": "False",
        "images": ""
    },
    {
        "id": 7,
        "name": "Brein aan het werk, niet storen!",
        "location": "Hasselt",
        "text": "De POP-sessie rond het gebruik van internet in het dagelijkse leven vond plaats om 8u30 in lokaal B351. Hier werd van iedere groep verwacht om gedurende 2 uur een lezing bij te wonen rond internetgebruik. Ik hoopte dat deze sessie me bewust zou maken van de tijd die ik online doorbreng. De sessie werd gegeven door woordvoerster Laila Janssen. Nadat iedereen zijn naam op het aanwezigheidsformulier had genoteerd, begon mevrouw Janssen met de presentatie. <br> <br> De eerste opdracht die de groep kreeg was om de smartphone op de tafel vooraan te plaatsen en deze niet meer aan de raken gedurende de volgende twee uur. Hierna werd aan de groep gevraagd om een test in te vullen rond internetgebruik. Over het algemeen was er één grote boodschap, en deze was dat we te veel tijd achter het scherm spenderen. Als studenten van het departement Digital viel dit uiteraard te verwachten, aangezien een groot deel van ons werk, om niet te zeggen al ons werk, achter de computer plaatsvindt. De presentatie ging evenwel ook over de tijd die we niet spenderen aan onze studie, maar eerder doorbrengen achter onze smartphone. Daarom werd er gehamerd over het correct indelen van onze tijd, dit vooral met het oog op de voorbereiding van het Research Project. <br> <br> Ook kregen we enkele opdrachten. Zo kreeg iedereen een A3 blad en wat post-its, waar we onze dagindeling op dienden te noteren. Deze moesten we vervolgens op het papier plakken. Daarna moesten we de achterzijde van het papier opdelen in 4 delen. Als eerste deel de zaken die dringend en dus belangrijk zijn. Als tweede deel de zaken die belangrijk zijn, maar niet dringend. Daarna de zaken die onbelangrijk zijn, maar dringend en als laatste de onbelangrijke, niet dringende zaken. Hierna volgde een groot deel over onze concentratie die, zoals we te horen kregen, elk jaar daalt. Ook het verschil tussen multitasken en singletasken werd hieraan gekoppeld. De presentatie eindigde met een aantal tips over hoe we onze vrije tijd beter konden benutten om onze concentratie zo optimaal mogelijk te houden. <br> <br> Persoonlijk vond ik deze POP-sessie erg toepasselijk. Ik heb namelijk zelf de slechte gewoonte om iets langer dan nodig op mijn smartphone te kijken. Doorheen het jaar heb ik hier evenwel meer last van dan tijdens de examenperiode. Tijdens de examenperiode leg ik hem dan ook op een andere plek. Herexamens bieden ons dan wel een mooie tweede kans, maar helaas geen derde. Over het algemeen kon ik mezelf wel terugvinden in de presentatie, maar als ik dan de resultaten van de test zie, bemerk ik tot mijn eigen verbazing dat ik eigenlijk relatief weinig tijd aan mijn gsm spendeer. <br> <br> Dit was een zeer interactieve POP-sessie, en er werd meerdere keren input van het publiek gevraagd. Eveneens werd er soms aan mensen uit het publiek verzocht om een opdracht voor de groep te doen. Door de opdracht met het A3 blad ben ik me bewust geworden van het feit dat ik een toch een deel van mijn dag besteed aan mijn smartphone. Dit zal ik daarom proberen in te perken. <br> <br> Over het algemeen was het zeker een interessante en nuttige sessie. Iets wat ik bijgeleerd heb is dat 2 uur zonder smartphone wel meevalt. Tijdens presentaties let ik toch zo vaak als ik kan op, en de 10 minuten pauze was net lang genoeg om snel iets te eten. Dus al bij al was het nog makkelijk. Wel denk ik dat in een ander scenario, waar ik bijvoorbeeld zou moeten wachten of niks te doen zou hebben, sneller geneigd zou zijn om naar mijn gsm te grijpen, gewoon om met iets bezig te zijn. ",
        "selected": "False",
        "images": ""
    },
    {
        "id": 8,
        "name": "POPping",
        "location": "Hasselt",
        "text": "De POP-sessie in verband met zelfontwikkeling ging net na het middageten door in lokaal B241. De eerste POP-sessie had de lat alvast hoog gelegd. Ik hoopte mezelf door deze sessie verder te kunnen ontplooien. <br> <br> Eens de sessie begon werd een papier doorgegeven om de aanwezigheden te noteren. Al snel daarna ging de spreker van start. Als eerste opdracht moesten alle groepen achteraan het lokaal gaan staan. Daar moest iedereen met vier personen spreken over zijn/haar dromen voor later, of over datgene wat hij/zij later hoopte te bereiken. Velen hadden het hier over een job in de IT-sector, wat natuurlijk vrij vanzelfsprekend is, gezien de richting die we volgen. Na vier gesprekken mocht iedereen zich terug in groep verenigen en gingen we verder met de presentatie. Hier lag de nadruk vooral op de eigen positieve en negatieve kenmerken herkennen, de positieve en negatieve kenmerken bij andere herkennen, en een realistisch beeld hebben over de toekomst. <br> <br> Voor de tweede opdracht moesten we per groep samenzitten, en kregen we een stapel kaarten. Op deze kaarten stonden kenmerken over persoonlijkheid. Met de klok rond moest ieder lid van de groep een kaart van de stapel pakken en deze kaart ofwel doorgeven aan iemand anders, ofwel langs zich neerleggen. Dit tot iedereen uiteindelijk zes kaarten bij zich liggen had. Hierna kregen we een papier waar we enkele kenmerken op moesten schrijven. Dit met de bedoeling om er eventueel later nogmaals op terug te blikken. <br> <br> De voorlaatste opdracht was weer met de hele groep. Iedereen moest in een cirkel gaan staan en de helft van de aanwezigen in de cirkel kreeg een object. De bedoeling was dat de personen zonder object de personen met object zouden opzoeken. De één moest dan wat uitleg verstrekken over de voorafgaande activiteit aan de ander. Dit werd daarna in groep besproken. Hierna werd het object doorgegeven, zodat het de beurt was aan de volgende. <br> <br> Voor de laatste activiteit moesten we een kaart van een nieuwe stapel nemen, en aan de hand van deze kaart de POP-sessie uitleggen. <br> <br> Persoonlijk vond ik deze POP-sessie iets minder fascinerend dan de andere al lag dit zeker niet aan de lezer want deze gaf gepassioneerd uitleg over het onderwerp en hielp waar nodig. Wel vond ik de activiteit met de kaarten iets onduidelijker. De kaarten waren vaak dubbelzinnig, en dus voor velerlei uitleg vatbaar, waardoor een kaart uitdelen vaak moeilijk was. Ook was deze POP-sessie weer zeer interactief, wat ik  uiterst positief vond. Zoals eerder vermeld was er ruimte voor meerdere groepsactiviteiten. Ook de sfeer mocht er wel zijn, deze was erg vrolijk. De info in de PowerPoint zelf vond ik echter minder nuttig. Deze sloot wel ongeveer aan met de activiteiten, maar informatie op slides bekijken is natuurlijk totaal anders dan interactie hebben met andere groepsleden. Over het algemeen was dit dus een succesvolle POP-sessie die hopelijk wordt behouden voor de volgende generaties AON studenten. ",
        "selected": "False",
        "images": ""
    },
    {
        "id": 9,
        "name": "Low code",
        "location": "Hasselt",
        "text": "Doorheen mijn loopbaan aan PXL worden innovatieroutes aangeboden. Dit zijn trajecten van ongeveer drie dagen die gevuld zijn met seminaries gegeven door gastsprekers van verschillende IT-bedrijven. De innovatieroutes gaan dieper in op zowel nieuwe onderwerpen als op onderwerpen die reeds oppervlakkig behandeld zijn. Zo heeft het <i>full-stack</i> gedeelte van AON de optie om AI als innovatieroute te kiezen, een onderwerp dat al kort behandeld werd tijdens het vak Data Advanced. Het doel is om het publiek enkele dagen onder te dompelen in een principe dat al dan niet nieuw is voor hen. <br> <br> Ik als AON student met keuzetraject AI heb gekozen voor een innovatieroute met een onderwerp dat compleet nieuw was voor mij, namelijk <i>low code</i>. In <i>low code</i>applicaties wordt gebruik gemaakt van een GUI, om met een drag-and-drop principe de applicatie in elkaar te knutselen, in combinatie met programmeren. Dit in tegenstelling tot <i>no code</i> waar helemaal geen code aan te pas komt. Door in <i>low code</i> te programmeren is het mogelijk om tijd te besparen. Zo kan je stukken code die vaak terugkomen, zoals bijvoorbeeld code nodig om een loginscherm te maken, gewoon automatisch genereren. Dit onderwerp interesseerde me vooral omdat ik, zoals ik al eerder schreef, betrekkelijk weinig wist over <i>low code</i>. Voor mij was het dus een relatief onontgonnen domein. Ik wist niet hoe er op deze manier gecodeerd kon worden. Een van mijn doelen was bijgevolg om het principe achter <i>low code</i> beter te begrijpen en aan het werk te gaan met platformen die <i>low code</i> aanbieden. <br> <br> De eerste sessie van dag één begon om 9.00 uur ’s ochtends en ging normaal gezien door in lokaal EG118. Wegens de aangaande pandemie was dit lokaal echter te klein om als veilig beschouwd te worden, waardoor er een verplaatsing naar lokaal EG311 plaatsvond. <br> <br> Eens iedereen plaatsgenomen had, begon de eerste lezer met spreken. Deze spreker vertegenwoordigde Grasshoppers Academy. Grasshoppers Academy helpt bedrijven opleidingen samen te stellen. Hij begon met een korte intro, vertelde beknopt wat over zijn onderneming en had het ook over de bedrijven met wie ze samenwerken. Bovendien liet hij weten dat zijn bedrijf ons graag zou verder helpen met de zoektocht naar een stageplaats. Later in de sessie mochten we optioneel onze gegevens achterlaten, wat ik dan ook met genoegen heb gedaan. <br> <br> Na deze korte intro volgde het eerste bedrijf dat het werkelijk over <i>low code</i> zou hebben, namelijk Brightfox. Als eerste kregen we een korte voorstelling gegeven door twee sprekers. Vervolgens werd toegelicht dat het seminarie ook praktisch zou worden aangevuld en werd er uitleg gegeven over de software die gebruikt zou worden namelijk SalesForce, een customer relationship management (CRM) platform. Een van de sprekers liet zien hoe de applicatie gemaakt werd, terwijl het publiek mee mocht coderen. Hier heb ik bijgevolg ook bij meegedaan. In het CRM kan je onder meer een formulier maken en zelf aanpassen. De spreker liet zien hoe je makkelijk een <i>picklist</i> kon toevoegen aan een formulier met daarin enkele items naar keuze, en dit in slechts enkele klikken. Omdat het een CRM is, lag de nadruk sterk op de werking binnen een onderneming. Zo werd ook aangetoond hoe de permissies van verschillende soorten gebruikers aangepast konden worden. <br> <br> Ook werden <i>flows</i> getoond. In dit onderdeel van het programma lag de nadruk voornamelijk op procesautomatisatie, dit met behulp van een drag-and-drop principe. Hier was het mogelijk om blokken op het scherm te slepen die ieder een specifieke taak konden uitvoeren. De <i>flow</i> van het programma kon bepaald worden door pijlen die de volgorde tussen de blokken aangaf. Na samen met de sprekers de werking van Salesforce te verkennen, liep het eerste seminarie tot een einde. <br> <br> Het tweede seminarie van die dag werd gegeven door iAdvise. Opnieuw waren er twee sprekers aanwezig. De sprekers introduceerden zichzelf en hun bedrijf kort en bondig en deelden mee aan welke projecten het bedrijf zoal had deelgenomen. Het viel op dat hun cliënten uit een aantal grote namen bestonden zoals bijvoorbeeld de Vlaamse overheid. Ook kwam Billiet aan bod, dit is een <i>low code</i> project van iAdvise. Het verschil tussen <i>no code</i> en <i>low</i> code werd eveneens uitgelegd. Het seminarie was opnieuw grotendeels praktisch. Er werd met Oracle APEX een corona-app gebouwd waarin een gebruiker zijn locaties kon bijhouden. Een technologie die aan bod kwam was Quick SQL. De spreker schreef een aantal woorden onder elkaar in een tekstbestand, deze woorden zouden dan dienen als tabelnamen en tabelonderdelen. Door met tabs te werken was het mogelijk relaties tussen tabellen aan te tonen. Na dit script op te slaan, was het mogelijk om de website te genereren. Daarna konden nog enkele functies gekozen worden zoals bijvoorbeeld een feedback pagina voor gebruikers. Eens gecreëerd was het opnieuw mogelijk om met een drag-and-drop principe items toe te voegen. Wanneer items toegevoegd werden, moesten er wel nog enkele eigenschappen ingevuld worden om alles naar wens te laten functioneren. Wanneer je bijvoorbeeld een kalender wilde toevoegen, was de startdatum nodig om deze te doen werken. Na het afmaken van de applicatie liep het tweede seminarie en zodoende ook de eerste dag van de innovatieroute op zijn einde. <br> <br> De tweede dag van de innovatieroute begon om 9 uur ‘s ochtends in lokaal EG118. Dezelfde spreker van Grasshoppers Academy die de dag voordien begon met presenteren, ging vandaag opnieuw van start met een korte introductie. Hij stelde de onderneming voor die op deze dag het woord zou nemen, namelijk Providit. <br> <br> Hierna namen de twee sprekers van Providit het over. Zij begonnen snel met de software die in dit seminarie van toepassing was, zijnde OutSystems. OutSystems is een oplossing die gemaakt is door enkele ontwikkelaars toen deze voor het probleem stonden dat ze niet snel genoeg nieuwe zaken konden ontwikkelen. Nadat de sprekers kort toegelicht hadden wat de software allemaal kon, werd het publiek wegwijs gemaakt in het programma aan de hand van de tutorial. Met deze tutorial zouden we binnen vijf minuten onze eerste webapp kunnen maken. Deze was naar mijn mening redelijk beknopt. Na een halfuurtje het programma te verkennen begon de spreker met zelf wat in OutSystems te programmeren. Dit omdat OutSytems enkel werkt op Windows, terwijl een deel van de groep geen Windows meer heeft maar enkel Ubuntu. In het kort werden enkele projecten voorgesteld en legde de spreker zelf ook enkele principes uit zoals werken met drag-and-drop en hoe zelf nieuwe functionaliteiten toe te voegen. Hierna was het tijd voor een vragenronde. Voordat het seminarie op zijn einde liep, mochten we zelf de software even verder verkennen. <br> <br> Als ik terugblik op deze innovatieroute kan ik zeggen dat ik over het algemeen veel heb bijgeleerd. Voor de aanvang van de innovatieroute wist ik bitter weinig over het hele <i>low code</i> gebeuren. Op enkele dagen tijd heb ik verschillende platformen hiervoor kunnen uittesten onder begeleiding van professionals. Ik kan dus zeggen dat mijn doel bereikt is. <br> <br> Persoonlijk vond ik het tempo van het eerste seminarie redelijk hoog, waardoor ik niet altijd even goed kon volgen. De lezers die het seminarie brachten boden echter altijd hulp aan wanneer iemand iets niet gedaan kreeg. Door tijdig hulp te vragen heb ik de applicatie grotendeels afgekregen.  Het tempo van het tweede seminarie van de eerste dag was iets trager. Er werd vermeld dat de website van Oracle APEX ook met Oracle APEX gemaakt is. Een ietwat ironisch voorval is dat deze site enkele keren vastliep. Dit voorval is echter snel tenietgedaan door de verschillende  functionaliteiten van het platform die de sprekers lieten zien. In het algemeen was het platform heel gebruiksvriendelijk om <i>low code</i> te leren. Ook was dit platform iets duidelijker dan het platform dat in het eerste seminarie gebruikt werd, maar dit ging dan weer over een CRM wat nu eenmaal veel verschillende functionaliteiten bevat. Tijdens het seminarie haalde een spreker aan dat toepassingen voor zestig procent in <i>low code</i> geschreven werden en dat hierop dan verder wordt gebouwd. Ik wist persoonlijk niet dat dit mogelijk was en dacht voordien altijd dat programmeren in <i>low code</i> de vrijheid van het programmeren beperkte. Hier was ik dus duidelijk fout. Het derde seminarie was eveneens leerrijk. Ik had wel het gevoel dat de nadruk hier een beetje lag op het idee dat <i>low code</i> uiteindelijk gewoon programmeren zou vervangen. Ik ben er echter nog niet direct van overtuigd dat dit zal gebeuren zelfs na de verschillende seminaries bij te wonen. <br> <br> Ik heb voornamelijk een beter zicht gekregen over hoe <i>low code</i> toegepast wordt om applicaties te maken en wat hierbij komt kijken. Iets wat ik ook geleerd heb is dat <i>low code</i> toch iets complexer in elkaar zit dan ik oorspronkelijk dacht. Deze complexiteit staat het toe om gepersonaliseerde applicaties te maken. Zo kunnen verschillende componenten eveneens zelf aangemaakt worden, zoals werd aangetoond in het laatste seminarie. <br> <br> Een sterk punt was dat <i>low code</i> me van tevoren al een boeiend onderwerp leek, waardoor de seminaries één voor één allemaal zeer interessant waren om te volgen. Een van mijn zwakke punten gedurende deze innovatieroute was dat ik niet altijd direct mee was op vlak van software. Zo liep er hier en daar iets vast, of kreeg ik bepaalde zaken soms niet voor elkaar. Ik kon echter altijd bij de sprekers terecht voor hulp. Dit is iets wat ik in het vervolg ook zal blijven doen. In de toekomst zal ik zeker de verschillende frameworks die gebruikt worden altijd eens kort onder de loep nemen, indien mogelijk. <br> <br> Het dichtste wat bij deze innovatieroute aanleunt uit de opleiding is een programma genaamd Snap!. Dit werd in mijn eerste jaar aan Hogeschool PXL gebruikt om de denkwijze achter programmeren aan te leren. Dit programma is echter maar één dag gebruikt, waardoor ik dus kan zeggen dat er niet echt een directe link met de opleiding is. Dit is ook de reden waarom ik het opneem in mijn portfolio. <i>Low code</i> was voor deze activiteit helemaal nieuw voor mij, maar na aan deze innovatieroute deel te nemen kan ik vaststellen dat ik <i>low code</i> beter begrijp en dat ik vaker een poging zal doen om met deze technologie te werken. ",
        "selected": "True",
        "images": "lowcode.PNG"
    },
    {
        "id": 10,
        "name": "Blockchain (deel één en twee)",
        "location": "Hasselt",
        "text": "Het eerste seminarie over het onderwerp <i>blockchain</i> ging door in lokaal B134 op woensdag 21 oktober 2020 om 9.00 uur ’s morgens en werd gebracht door sprekers van SettleMint. Dit seminarie was samen te volgen met een tweede seminarie dat plaats vond op woensdag 28 oktober 2020. De bedoeling van het seminarie was om het publiek een eerste introductie tot <i>blockchain</i> te geven. Zelf hoopte ik dat het buzzword dat ik in gedachte had een iets duidelijkere betekenis zou krijgen. <br> <br> De eerste spreker was Matthew Van Niekerk. Deze spreker is afkomstig van Canada, daarom werd de presentatie in het Engels gegeven. Hij begon met een korte voorstelling van zichzelf en zijn bedrijf SettleMint. Dit heeft hij opgestart in 2016 te Leuven samen met zijn <i>co-founder</i> Roderik van der Veer. SettleMint is een bedrijf dat <i>blockchain</i> integreert in bedrijven. Dit bedrijf heeft een <i>low code</i> platform om makkelijk <i>blockchain</i> toepassingen te maken. Ze hebben nog kantoren in Dubai, Delhi en Signapore. <br> <br> De werkelijke start van de presentatie begon met een intro van <i>blockchain</i>. Hierin toonde de spreker dat dit een combinatie is van verschillende technologieën, waaronder cryptografie en computerwetenschappen. Ook werd weergegeven dat er elke twintig tot dertig jaar een verplaatsing was qua interesse op het vlak van technologie. Zo lag de nadruk eerst op hardware, gevolgd door het internet en nu uiteindelijk op <i>blockchain</i>. Om dit te bekrachtigen werd de <i>Gartner Hype Cycle</i> getoond. Dit is een grafiek die de levensloop van een technologie aantoont. Van eerst ontdekt, tot <i>hypeterm</i>, tot een must-have voor bedrijven. De vooruitgang van <i>blockchain</i> in deze grafiek was door de jaren heen duidelijk zichtbaar. <i>Blockchain</i> staat op het punt om opgenomen te worden door bedrijven. Ondanks dit hebben sommige bedrijven nog steeds de neiging om <i>blockchain</i> niet in hun businessmodel op te nemen, omdat hun huidige toepassing werkt. Het aantal bedrijven dat deze stelling maakt is door de jaren wel sterk afgenomen aldus de spreker. Eveneens toonde de spreker de voordelen van <i>blockchain</i> binnen een bedrijf. Het principe <i>cut the middle</i> man kwam vaak terug, wat er op wees dat <i>blockchain</i> bijvoorbeeld het uitbesteden van datamanagement van een bedrijf aan een ander bedrijf kon voorkomen. <br> <br> Hierna volgde een korte demo over de werking van blockchain. Ook werden enkele cases uitgelegd. Een voorbeeld van een case is asset <i>tokenization</i>. In India bedroeg het gemiddelde maandsalaris in 2016 ongeveer tweehonderd euro. De prijs van goud was bijvoorbeeld vijftig euro. In goud investeren zou dus een grote hap uit het maandloon zijn. Met behulp van <i>blockchain</i> kan de waarde van het product bijvoorbeeld opgedeeld worden in aandelen van vijftig cent, wat veel realistischer is. <br> <br> Na een korte pauze volgde het tweede deel van het seminarie. Dit deel werd gegeven door Vincent Bultot en was wel in het Nederlands. De spreker stelde zichzelf eerst kort voor. In deze voorstelling had hij het over zijn vroegere school en over de bedrijven waar hij al gewerkt had. Vervolgens beweerde de spreker dat wij, de huidige generatie informatica studenten, in een goede tijd terecht zijn gekomen. Op dit moment komen immers drie elementen tegelijk samen, namelijk een data explosie, de opkomst van AI en <i>machine learning</i>, en het feit dat bedrijven de waarde van databases beginnen te begrijpen. Data is waardevol, daarom wordt deze volop bijgehouden. Bedrijven weten evenwel niet wat te doen met deze data. De spreker vertelde dat met behulp van <i>blockchain</i> het proces van data verkopen vergemakkelijkt kan worden. Hierna lag de nadruk op het feit dat een bedrijf moet investeren in data om latere kosten te voorkomen. Ook deze spreker eindigde met enkele cases, waarna hij het publiek bedankte en het einde van het eerste seminarie aankondigde. <br> <br> Het tweede deel van het seminarie over <i>blockchain</i> ging door op 28 oktober 2020 in de student hub in gebouw A, om 9.00 uur ’s morgens. Dit werd opnieuw gegeven door sprekers van SettleMint. Het seminarie bouwde verder op het vorige en had als doel het publiek nog meer wegwijs te maken op vlak van <i>blockchain</i>. Ik hoopte tijdens de komende uren mijn reeds opgebouwde kennis rond blockchain te vergroten. <br> <br> Dezelfde spreker van vorige keer, namelijk Matthew Van Niekerk nam het woord. De spreker begon met presenteren. De presentatie die hij toonde had als titel “<i>A self-sovereign identity solution powered by blockchain</i>”. Het algemene idee was de decentralisatie van het huidige systeem van informatiebehoud. Zo is het voor mensen over het algemeen handig om aan verschillende websites informatie als paswoorden en andere persoonlijke info te verschaffen, maar helemaal niet veilig. Op deze manier beschikken verschillende sites immers over je gegevens. <br> <br> De presentatie begon met een terugblik naar het verleden. Daar werd ARPANET getoond, waar elke computer een numerieke waarde en nickname had en er één persoon instond om deze te updaten. Na deze uitleg haalde de spreker aan dat met de verdere evolutie van het internet, identiteitsdiefstal een groot probleem is geworden, <i>everyone can be everyone</i>. De dag van vandaag zijn er heel veel accounts die allemaal worden opgeslagen door een site zelf. Deze manier van werken is, zeg maar, een droom voor hackers. Aangezien een groot aantal sites met data van gebruikers werkt, kan deze data bij verschillende bronnen gestolen worden. De spreker haalde ook enkele alternatieven aan om data theft tegen te gaan, die van toepassing zijn bij onder andere banken, zoals bijvoorbeeld bijkomende hardware. Dit is echter maar een extra laag van beveiliging. Het probleem is volgens de spreker op te lossen met behulp van een persoonlijke <i>wallet</i> die de gebruiker zelf kan bijhouden. Dit is mogelijk met behulp van een verificatiesysteem tussen meerdere partijen en <i>blockchain</i>. <br> <br> Na deze presentatie nam de tweede spreker, Roderik van der Veer het over. Deze was online aanwezig en presenteerde aan de hand van een webcam en door zijn scherm te delen. Hij gaf wat meer uitleg over de werking van een <i>Decentralized Identifier</i> (DID). Hierna moesten we in groep een case uitwerken voor <i>Self-Sovereign Identity solution</i> en kort pitchen. Mijn groepsgenoten en ik hadden als case een toepassing bedacht met betrekking tot contactopvolging voor COVID-19. Dit idee was echter niet helemaal waterdicht, maar volgens de spreker hadden we toch een goede poging gedaan. Het laatste halfuur werd een demo gegeven en werd kort een mogelijke stageopdracht binnen Hogeschool PXL getoond in verband met dit onderwerp. Nadat het seminarie afgerond was, ben ik voor mijn vertrek nog wat informatie gaan vragen rondom deze stageopdracht. Een sfeerbeeld van dit seminarie is hieronder terug te vinden. <br> <br> Persoonlijk was ik verrast over de inhoud van deze activiteit. Ik wandelde het eerste seminarie binnen met de gedachte dat de uitleg zou gebeuren aan de hand van een bekende toepassing zoals bitcoin. Dit bleek niet het geval te zijn, waar ik blij om ben. Ik heb op enkele uren tijd een goed beeld gekregen over de werking van <i>blockchain</i> en over verschillende toepassingen waarvoor dit gebruikt kan worden. <br> <br> Een probleem dat ik ondervond, is dat ik op het begin van de eerste presentatie over dit onderwerp niet direct mee was. De spreker ging gelukkig niet te diep in op moeilijke zaken waardoor ik de draad snel terug kon oppikken. Alles werd goed uitgelegd en vooral de verschillende cases vond ik interessant. Deze verduidelijkten het onderwerp. Iets wat ik geleerd heb is dat <i>blockchain</i> en <i>big</i> data toepasbaar zijn voor een spectrum van verschillende zaken. Zo was er een case waar sensordata verzameld werd om na te gaan wanneer het geregend heeft. Aan de hand van deze data kunnen op het juiste moment kuisrobots ingezet worden, om uiteindelijk kosten uit te sparen op een bezoek van de kuisploeg. Persoonlijk ben ik tegen het uitbesteden van jobs aan robots, maar in deze context was het zeker een interessante case. <br> <br> Ik vond ik het tweede seminarie interessanter dan het eerste. Dit deels door het interactief compartiment waar we samen in groep een case mochten bedenken. Ook het feit dat accountbeveiliging me altijd al wel een beetje geïnteresseerd heeft, draagt bij aan deze keuze. Hier heb ik verschillende nieuwe concepten geleerd zoals DID. In dit seminarie werd een applicatie voorgesteld die gegevens bijhoudt. Een punt dat gemaakt werd, was dat je met de applicatie aan een bar je leeftijd zou kunnen aantonen, zonder je pas te moeten laten zien. Dit zou handig zijn omdat een bar in principe geen zaken heeft met je handtekening. Alhoewel dit waar is, vind ik dit toch een redelijk cynische kijk op de realiteit. Zo ben ik er van overtuigd dat een bar weinig tot geen interesse zal hebben in iemand zijn handtekening. Toch zullen er ook andere toepassingen zijn waar de applicatie zeer van pas zal komen. <br> <br> Een van mijn sterke punten tijdens deze seminaries was dat ik me kon inleven bij de verschillende cases, al lagen deze soms ver van bed. Zo waren er cases waarvan ik het uiteindelijk doel twijfelachtig vond. Toch waren deze uiteindelijk interessant om over na te denken. Een van mijn zwakke punten tijdens deze seminaries was besluiteloosheid. Zo hebben mijn groep en ik lang zitten twijfelen over een case waar <i>Self-Sovereign Identity</i> aan te pas komt. Uiteindelijk hadden we dit misschien best direct beslist, zodat we meer tijd hadden om de case in grote lijnen uit te werken. Dit is dus een eigenschap die ik in het vervolg best wat probeer te onderdrukken. <br> <br> Vorig academiejaar vond er een innovatieroute rond <i>blockchain</i> plaats. Aan deze innovatieroute heb ik niet kunnen deelnemen. Toch heb ik door dit tweedelig seminarie de kans gehad om mezelf (iets meer dan gewoonlijk) te verdiepen in de wereld van blockchain. Ook werd tijdens het laatste seminarie de link naar het <i>public / private key</i> principe aangehaald, dit is iets dat al enkele keren terugkwam binnen het curriculum. <br> <br> Ik heb dit item voor mijn portfolio gekozen omdat een tweedelig seminarie toch iets anders is dan wat ik gewoon ben. Zo heb ik door de omvang hiervan en door de vakkennis waarover de sprekers beschikten veel bijgeleerd over een onderwerp waar ik voordien zo goed als niets van wist.",
        "selected": "True",
        "images": "blockchain.PNG"
    },
    {
        "id": 11,
        "name": "De Warmste Hackathon",
        "location": "Brussel",
        "text": "Op vrijdag 11 oktober 2019 ben ik een kwartier vroeger uit de les vertrokken om samen met mijn toenmalige mede Digital-studenten Ilyas Mercan, Mirco Gijsens en Lars Leppens mee te doen aan de Warmste Hackathon in Brussel. Dit is een 24 uur durende codeerwedstrijd waar we verondersteld worden iets uit te werken dat de maatschappij zal verbeteren. Dit alles ten voordele van de warmste week. Persoonlijk hoopte ik dat ons team binnen de top drie zou eindigen, al wist ik dat dit realistisch gezien redelijk moeilijk zou zijn, aangezien er toch een aantal teams meededen aan de hackathon. Bij aankomst in Brussel hebben we vijf minuutjes naar de locatie gezocht waarna we uiteindelijk aankwamen op de Odisee campus waar het evenement doorging. <br> <br> Eens in het gebouw moesten we ons aanmelden. We kregen hierbij ieder een kaartje met onze naam op. Ook kregen we een goodiebag en verdere informatie over waar plaats te nemen. Op onze tafel lag een verzegelde enveloppe die we niet mochten openen voor de wedstrijd van start ging en een papier met daarop onze groepsnaam “Dev-Oeps”. Aangezien we iets vroeger daar waren, hadden we nog een half uurtje de tijd om wat te brainstormen over wat we precies zouden maken. <br> <br> Rond 18.00 uur kwam iemand op het podium ons meer vertellen over hoe de hackathon zou verlopen. Dit ging gepaard met een video waar het doel van de hackathon duidelijk werd gemaakt. Hierna mocht de bruine enveloppe geopend worden. Hierin zat onder meer het wifi paswoord en de opdracht. De hackathon zat als volgt in elkaar: iedere groep begon met negenhonderd punten en je kon er bijverdienen door mee te doen aan evenementen. Je kon ook punten inzetten aan de stand van Raven, waar je voor vijf punten kon deel nemen aan een vr-spel boogschieten samen met nog drie andere groepen. Door zo een spel te winnen konden vijftien punten verdiend worden. Ook was er een chat waar alle deelnemers aan de hackathon in zaten en waar elk uur een quizvraag werd gesteld ter waarde van 25 punten. Het eten en drinken was gratis, maar er waren extra’s die je kon kopen met punten, zoals een pintje (één punt), een lasagna (vijftien punten) of het tijdelijk huren van een Google Glass (vijftien punten). <br> <br>We vernamen dat er een lezing was waar we aan konden deelnemen. Dit hebben we bijgevolg ook gedaan. Deze lezing ging over de stappen in een project en over brainstorming. De sessie gebeurde in het Engels en werd gegeven door een man en een vrouw uit respectievelijk Spanje en Portugal. Kort hierna volgde het avondeten. Dit werd voorzien door de organisatie en was volledig gratis voor ons. Nadat we samen gegeten hadden gingen we verder met brainstormen over mogelijke cases. <br> <br> Er liepen ook coaches rond die onze ideeën en vooruitgang kwamen peilen. Ons eerste idee was om een soort van webforum te maken waar mensen met gelijkaardige problemen of goals samen konden komen om elkaar te helpen hun doel te bereiken. Dit idee was nog niet concreet uitgewerkt toen de coaches voor het eerst langskwamen zodat het ons werd afgeraden. Daarna zijn we dus op het idee gekomen om een site te maken waar mensen die graag kaarten, spellen spelen en zo meer, elkaar konden ontmoeten tijdens gezamenlijke spelavonden.  Dit omdat dat zoveel leuker is dan een avond Solitaire te spelen achter de pc. Dit voorstel werd wel goedgekeurd door de coaches.<br> <br>De eerste keer dat de coaches kwamen, gaven deze de indruk dat voornamelijk de wireframes en het businessplan van de site belangrijker waren dan de code erachter. Nadat de wireframes af waren bleef er nog meer dan veertien uur over. Mijn teamgenoten en ik vroegen ons op dat moment af waarop de nadruk precies lag, aangezien de coaches de code niet echt als prioriteit zagen.  Ik ben dit bijgevolg gaan navragen aan de balie. Deze zijn het dan vervolgens  gaan checken bij de organisatie, die hierna liet weten dat er toch wat code aanwezig mocht zijn. Dus zijn we razendsnel beginnen met coderen voor nog een goede twee uur. We hadden als team besloten dat een Angular-applicatie het best zou zijn om ons idee uit te werken. Eveneens hebben we tijdens het coderen enkele quizvragen kunnen beantwoorden waardoor ons team zelfs even op de eerste plaats heeft gestaan. Daarna zijn Ilyas, Lars en ik gestopt met coderen en hebben we een kleine vier uur geslapen. Mirco ging later slapen aangezien hij nog even wilde doorwerken en de quizvragen nog even in het oog wilde houden. Om zeven uur ‘s ochtends zijn we opgestaan en zijn we een frisse neus gaan halen. Deze pauze was broodnodig aangezien ons team redelijk uitgeput was. Hierna zijn we er opnieuw ingevlogen. Op het einde van de hackathon hadden we nog enkele uren over en een werkend programma. Rond deze tijd kwamen de coaches nog eens langs om te benadrukken dat het business plan erachter ook erg belangrijk was. Bijgevolg zijn we zo snel mogelijk begonnen aan een presentatie in Pecha Kucha stijl. Dit is een Powerpoint presentatie met twintig dia’s, waar er twintig seconden per dia moet gepraat worden en waarvan de inhoud enkel uit afbeeldingen bestaat. <br> <br> De groepjes die in de top tien stonden mochten hun project aan de jury laten zien. Na lang in de top drie en nog langer in de top tien te staan, mocht het uiteindelijk voor ons toch niet baten. Er moesten nog punten gegeven worden maar na ongeveer een hele dag aan het project te hebben gewerkt, besloten we gezamenlijk om ons laatste anderhalf uur te spenderen met punten uit te geven aan technologieën waar we anders toch nooit aan toe zouden komen (Google Glass) en aan vr-spellen. Uiteindelijk moesten alle groepen de zaal verlaten en zich verplaatsen naar een andere zaal. Dit gebeurde om alles klaar te maken voor de eindpresentaties. Ook werden nog punten toegekend aan elke groep op basis van wat de coaches gezien hadden bij het laatste bezoek. De dag eindigde met de presentatie van de winnende groepen en de trekking van de tombola die we voor twee euro per lotje konden kopen. <br> <br> Persoonlijk ben ik blij met het resultaat dat ons team voortgebracht heeft. Zo hadden we uiteindelijk wireframes, een applicatie en een korte presentatie kunnen afwerken. De presentatie zelf was echter niet perfect omdat we tijdens het maken hiervan reeds tot de conclusie kwamen dat een plek in de top tien niet meer voor ons team was weggelegd. <br> <br> De organisatie vond ik qua eten, animatie en puntensysteem goed uitgewerkt. De sfeer was ook zeer geslaagd. Al was het langs een kant raar dat er een directe correlatie was tussen het aantal lasagnes die een team mocht eten en de kans om de hackathon te winnen, vond ik het persoonlijk toch een leuk idee dat er extra services verkrijgbaar waren in ruil voor punten. Iets wat wel anders kon, was de hoeveelheid punten die verkregen konden worden door quizvragen op te lossen en vr-games te winnen. Een quizvraag goed hebben, bracht een behoorlijk aantal punten op, waardoor je feitelijk snel bovenaan het scorebord kon geraken door deze op te lossen. Op deze manier kon je in de top tien, en misschien zelfs de top drie belanden door enkel vragen op te lossen die niet direct iets met informatica te maken hadden. <br> <br> Een van mijn zwakke punten gedurende het evenement is dat ik traag programmeer als ik vermoeid ben. Doordat de hackathon plaatsvond na een volle lesdag was vermoeidheid toch in zekere mate aanwezig. Dit is wel iets wat bij iedereen het geval was en wat natuurlijk deel uitmaakt van een dergelijke gebeurtenis. De sfeer was echter wel heel goed en er waren meerdere activiteiten waar aan deelgenomen kon worden. Hierdoor was de drang om te gaan slapen snel weggewerkt. Een sterk punt is dat ik desondanks de lange uren toch redelijk wat heb kunnen afwerken. <br> <br> Een probleem was echter de opdracht zelf. Doorheen de hackathon hebben we vaak een ander beeld gekregen van deze opdracht. De nadruk verschoof een aantal keer tussen effectieve code, wireframes en een businessplan. Als team hebben we dit opgelost door deze alle drie in zekere mate uit te werken. Iets wat ik geleerd heb is dat er in het vervolg best voor het evenement voldoende informatie wordt verzameld over de uiteindelijke verwachtingen, om enige verwarring te vermijden. Een ander principe wat ik geleerd heb is de Pecha Kucha stijl.<br> <br> Al de zaken die uiteindelijk afgeraakt zijn hebben een link met de opleiding. Zo was Angular, het platform waarmee we de app gemaakt hebben, een vak dat iedereen in ons team dat jaar opnam. Eveneens is er software gebruikt die we ook in de opleiding hebben gezien voor het maken van de wireframes en presentatie.<br> <br> Deze activiteit komt uitgebreid terug in het portfolio omdat dit de eerste hackathon en de eerste I-Talent activiteit is waar ik ooit aan heb deelgenomen. Ook vond ik het een speciale ervaring wegens onder meer het uniek bedacht puntensysteem en de mooie locatie, namelijk hartje Brussel. Deze hackathon heeft vandaar de lat alvast hoog gelegd.",
        "selected": "True",
        "images": "hackathon1.PNG,hackathon2.PNG"
    }
    
]