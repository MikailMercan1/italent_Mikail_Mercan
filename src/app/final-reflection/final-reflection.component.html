<div class="container">
    <div class="row">
        <div class="col-2">

        </div>
        <div class="col-8 reflection-text">
            Doorheen mijn jaren aan Hogeschool PXL heb ik door I-Talent mijn horizon kunnen verbreden over verschillende aspecten binnen het IT-landschap. Ik kan met een gerust hart zeggen dat ik door dit opleidingsonderdeel mij heb kunnen ontplooien tot een informaticus die beschikt over een brede vakkennis, alsook over de X-factor.  De verschillende activiteiten die in dit portfolio zowel kort als lang beschreven staan, hebben ieder hun steentje bijgedragen om dit te realiseren. Eveneens heb ik via I-Talent verschillende nieuwe platformen leren kennen die ik nu regelmatig in gebruikt neem. <br> <br> Toen ik hier ongeveer vier jaar geleden aankwam, wist ik bitter weinig over programmeren. Ik bezat toen een middelbareschooldiploma economie-wiskunde, een afstudeerrichting waar zo goed als niets over programmeren aan te pas komt. Ook was dit een sterk theoretische richting, in tegenstelling tot deze opleiding waar praktijk van groot belang is. Het eerste jaar aan Hogeschool PXL was dus even wennen. Ik was niet direct mee met de denkwijze achter programmeren, waardoor enkele vakken opnieuw opgenomen moesten worden. Door de jaren heen is mijn manier van leren sterk verbeterd en ben ik beter geworden in praktijk. Zo evolueerde ik van vakken opnieuw moeten opnemen in het eerste jaar, naar slagen op de herexamens in mijn tweede jaar, naar geen herexamens meer behalen in mijn derde en vierde jaar. Ik hoop deze goede gewoonte verder te kunnen zetten aan de KU Leuven, waar ik van plan ben een schakelprogramma te volgen om uiteindelijk een masterdiploma te behalen. <br> <br> Ook kwam I-Talent door de jaren heen erbij. Dit begon met enkele verplichte activiteiten zoals de projectweek. Na deze week gingen eveneens de seminaries van start. Hierdoor heb ik in mijn laatste jaren kunnen deelnemen aan lezingen van verschillende onderwerpen die me erg interesseerden. Ook was er plaats voor zelf aangebrachte activiteiten. Ik heb hiermee enkele extra uren kunnen verwerven, maar helaas niet de hoeveelheid die ik wou, aangezien het vanwege de COVID-19 pandemie en mijn bij tijden druk lessenrooster, moeilijker was om deze bij te wonen. Dit heb ik daarom proberen goed te maken door deel te nemen aan enkele extra seminaries. <br> <br> Een van mijn sterktes is dat ik nu goed mezelf zaken aan kan leren. Zo heb ik bijvoorbeeld de basis van React en React Native aangeleerd tijdens de vorige vakantie aan de hand van een videocursus, dit ter voorbereiding van de stage. Ook programmeer ik in mijn vrije tijd hier en daar aan wat projectjes en leer ik nieuwigheden bij indien nodig. Ik ben van plan om mezelf te wagen aan een cursus C++ tijdens de zomervakantie, aangezien deze taal ook vaak binnen het hele robotica gebied terugkomt. Ook heb ik het gevoel dat kennis over C++ altijd van pas kan komen. Een van de zaken die me nog steeds moeite kost, is werken onder tijdsdruk. Te dicht tegen een deadline aanwerken, probeer ik daarom altijd te vermijden. Dit is wellicht een goede oplossing, maar kalm blijven beredeneren in tijdsgebonden situaties is dus nog een werkpunt voor mij. Deze situaties gaan zich sowieso later op de werkvloer nog voordoen. <br> <br> Na dit opleidingsonderdeel ben ik ervan overtuigd dat ik over de X-factor beschik. De X-factor is een model dat bestaat uit vier delen. Een junior-collega is in de veronderstelling om zich deze vier onderdelen toe te eigenen tegen het einde van de loopbaan aan Hogeschool PXL. Deze factoren zijn: (em)passie, ondernemend en innovatief, (internationaal) samen(net)werking, en multi- & disciplinariteit. Ik heb deze reeds proberen aan te halen in het portfolio. <br> <br> Ik heb (em)passie behaald door mijn deelname aan de Warmste Hackathon. Door samen met enkele teamgenoten onze passie voor coderen uit te oefenen op deze hackathon, hebben we een resultaat kunnen opleveren dat de wereld een beetje rooskleuriger maakt. Ook gingen de opbrengsten van deze wedstrijd integraal naar het goede doel. <br> <br> Ondernemend en innovatief is bereikt wanneer een student durft te ondernemen en weet wanneer er nood is aan iets nieuws. Dit heb ik behaald door me enkele dagen onder te dompelen in de wereld van <i>low code</i>. De innovatieroute hierrond bood de mogelijkheid om <i>low code</i> aangeleerd te krijgen door verschillende bedrijven die hier ervaring mee hebben. Ik besloot hieraan mee te doen omdat het principe van <i>low code</i> tot voor de activiteit helemaal nieuw was voor mij. Het was zodoende tijd dat hier verandering in werd gebracht. Ook was dit traject nieuw in vergelijking met vorig jaar, dit is iets waar ik me graag aan waag. <br> <br> Zelfs met de huidige pandemie heeft er dit jaar nog steeds (internationale) samenwerking plaatsgevonden. Zo hebben mijn teamgenoot en ik het samen opgenomen tegen verschillende teams in de internationale Google Hash Code competitie.  Al was ons team niet de grootste bedreiging voor de koplopers van de competitie, toch hebben we samen kunnen beredeneren over en kunnen schrijven aan een programma om een probleemstelling van Google op te lossen. Door aan deze competitie deel te nemen is dit onderdeel eveneens behaald. Een andere voorbeeld van een activiteit die ook aan dit punt toebehoord is de projectweek. Hier werden al enkele opdrachten gemaakt samen met de groepsgenoten waarmee het Research Project zou verlopen. <br> <br> Een laatste onderdeel is disciplinair en multidisciplinair. Hiervoor is vakkennis vereist, maar ook het vermogen om mee te draaien binnen andere vakgebieden. Voor deze factor heb ik de seminaries van <i>blockchain</i> gekozen.  Deze sessies bouwden verder op onze huidige kennis, maar hadden ook een zekere vorm van inlevingsvermogen nodig. De principes en cases die getoond werden lagen soms ver van mijn bed. Een ander voorbeeld is het seminarie van RCCU waar er dieper werd ingegaan op onder meer <i>e-forensics</i>. Dit valt evenzeer onder een ander gebied dan ik gewoon ben. <br> <br> Dit concludeert mijn portfolio. De verschillende activiteiten die ik door de jaren heen bijgewoond heb en in dit portfolio neerschrijf, hebben bijgedragen aan mijn ontwikkeling tot volwaardige ITâ€™er. Deze activiteiten verliepen niet altijd even makkelijk en gingen van in een gat in de nacht in Brussel zitten programmeren tot deelnemen aan een hackathon van een technologiebedrijf met aanzienlijke omvang. Desondanks ben ik toch blij dat ik dit alles heb kunnen meemaken dankzij dit opleidingsonderdeel. Sommige activiteiten zijn door COVID-19 geschrapt, maar toch was het mogelijk om door de jaren heen een (in mijn opinie mooi) I-Talent portfolio op te stellen. Graag wil ik daarom de personen die betrokken zijn bij het plannen van de verschillende activiteiten bedanken om ondanks de pandemie er toch voor te zorgen dat er aan zoveel mogelijk activiteiten deelgenomen kon worden. Hierdoor heb ik zelf de keuze gehad om de activiteiten te selecteren die me het meest interesseerden en kan ik met een gerust hart zeggen dat ik beschik over de X-factor.  
        </div>
        <div class="col-2">
    
        </div>
    </div>
</div>